# -*- mode: mandoku-view -*-
#+TITLE: 毛詩寫官記
#+DATE: 2018-03-31 09:03:03.252740
#+PROPERTY: ID KR1c0051
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1c0051_WYG_000-1a>¶
欽定四庫全書　　　　經部三¶
　提要　　　　　　　　詩類¶
毛詩寫官記¶
¶
　　　　(臣)等謹案毛詩寫官記四卷¶
¶
國朝毛奇齡撰皆自記其説詩之語取漢藝文¶
¶
　　　　志武帝置寫書之官語為名自序謂依汝南¶
　　　　太守聴寫官言詩憶而録之葢託寫官以為¶
　　　　問荅猶之或問焉耳凡一百八十八條奇齡¶
　　　　早年著毛詩續𫝊三十八卷其稿已失後乃¶
<pb:KR1c0051_WYG_000-1b>¶
　　　　就所記憶者作國風省篇毛詩寫官記詩札¶
　　　　諸書而其門人所述經例云早刻詩說于淮¶
　　　　安未能刋正又李塨所作序目云嘗以詩義¶
　　　　質之先生先生曰予所𫝊諸詩有未能改者¶
　　　　數端如以十畝之間為滛奔以鴟鴞為避居¶
　　　　于東以封康叔為武王以有邰家室為太姜¶
　　　　瑯琊之駘凡此皆惑也据此則此中之誤奇¶
<pb:KR1c0051_WYG_000-2a>¶
　　　　齡固自知之但所自知者猶未盡耳然其書¶
　　　　雖好為異説而徵引詳博亦不無補於論證¶
　　　　瑕瑜並見利鈍互陳在讀者擇之而已¶
¶
詩札¶
¶
　　　　(臣)等謹案詩札二卷¶
¶
國朝毛奇齡撰奇齡既作毛詩寫官記復託與¶
¶
　　　　寫官以札問訊而寫官荅之之詞以成此書¶
　　　　凡八十四條第二卷首有其門人所記云此¶
　　　　西河少時所作故其立說有暮年論辨所不¶
<pb:KR1c0051_WYG_000-2b>¶
　　　　合者其間校韻數則尤所矛盾行世既久不¶
　　　　便更易云云據此則其中多非定論其門人¶
　　　　亦不諱之然奇齡學本淵博名物詁訓頗有¶
　　　　所長必盡廢之亦非平允之道毛諱異義齊¶
　　　　魯殊文漢代専門已不限以一說兼收並蓄¶
　　　　固亦説經家所旁採矣乾隆四十六年九月¶
　　　　恭校上¶
<pb:KR1c0051_WYG_000-3a>¶
　　　　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　　　總　校　官　(臣)陸　費　墀¶
